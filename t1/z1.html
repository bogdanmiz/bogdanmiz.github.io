<html>
	<head>
		<title>Платіжки за тепло: Зеленський чекає пояснень від двох областей
		</title>
	</head>
	
	<body>
	<p>Президент Володимир Зеленський очікує пояснень від місцевої влади Чернівецької та Миколаївської областей щодо відсутності зменшення нарахувань за теплопостачання у грудні.</p>

	<p>Джерело: Зеленський у Facebook, прем'єр Олексій Гончарук під час наради</p>



	<p>Дослівно президент: "Заслухав звіт про зменшення сум у грудневих платіжках за теплопостачання. Завдання номер один – отримати пояснення від місцевої влади Чернівецької та Миколаївської областей, де для зниження нарахувань із незрозумілих мені причин не було зроблено нічого.</p>

	<p>Завдання номер два – вирівняти зниження до 25-30% в усіх областях країни".</p>

	<p>Деталі: Як видно з опублікованого на сторінці президента відео, під час наради прем'єр Олексій Гончарук повідомив йому, що за грудень люди в середньому отримали від 5 до 35% меншу платіжку за теплопостачання</p>

	<P>Пряма мова Гончарука: "У нас є області, які не відреагували на наш сигнал і не скористалися тим інструментом, який був наданий урядом – це Чернівецька і Миколаївська".</p>

	<P>"Рішення про зниження платіжок приймають підприємства. Вони, як правило, перебувають у комунальній власності. Десь вони належать області, десь частіше місту. Тобто депутати, мер – це люди, які відповідальні за рівень платіжок. Їм не вдалося переконати органи місцевого самоврядування".</p>

	</body>
</html>